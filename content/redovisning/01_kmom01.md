---
---
Redovisning kmom01
=========================

I detta kursmoment har vi fått titta på hur det är att arbeta med ett _framework_ för att göra det enklare att hantera en mer avancerad hemsida. Jag har inte tidigare använt denna teknologi men jag har läst lite grann om det tidigare. Det var mycket att sätta sig in i till en början men efter ett tag så blev det tydligare hur allt fungerade.

Tidigare så har jag bara lagt in mina redovisningstexter i hemsidan och lagt till _HTML_-formatteringen själv. Men med _Markdown_ är det enklare och snabbare att skriva detta innehåll och ändå få det att fungera som en vanlig webb-sida. Med _Github_, som jag inte tidigare använt, så har jag också fått öva mig på att skicka upp mitt projekt till en gemensam plats. Detta system gör att flera utvecklare kan delta i ett projekt på ett organiserat sätt. Genom att tillföra sina förändringar till projektet med en 'commit' och tillhörande kommentarer så är det tydligt när, av vem och varför en viss del ändrats eller lagts till.

När det gäller design generellt så tror jag nog jag har någon viss uppfattning av vad det innebär eftersom jag har använt många sidor. Man kan förvänta sig att en hemsida ska fungera och se ut på ett visst sätt. Ibland så blir man dock förvånad av vad som kan göras i en webbläsare så jag tror utvecklingen av nya design-idéer knappast kommer att avstanna!

Det var svårt att se var man skulle börja bygga upp CSS-filen, men efter ett tag så kunde jag ändra en del klasser och element så att sidan såg trevligare ut. Genom att gå fram och tillbaka mellan _Atom_ och _Firefox_ (i utvecklings-läge) och t ex titta i filen 'dbwebb_se.php' i katalogen 'layout', så gick det att till en viss del lista ut hur sidan var uppbyggd. Jag kunde också titta på tidigare kursmoment och lägga över t ex stil-egenskaper från dessa.

**TIL:**

I detta moment så har jag tränat mig på att lägga in och använda _Github_. Jag har också fått erfarenhet av att ändra och lägga till innehåll i en hemsida som är byggd på ett ramverk.

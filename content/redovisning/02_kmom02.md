---
---
Redovisning kmom02
=========================

Nu när jag har provat på LESS lite grann så verkar det vara mycket enklare på det här sättet skapa mer avancerade funktioner i CSS. Det går snabbare att skriva in sina regler genom detta och dessutom så ser det tydligare ut och blir enklare att läsa. Med moduler som man importerar kan man dela upp sina CSS-satser i kategorier som man sedan kan återanvända. Man kan också anropa en viss modul från flera ställen, och då är all kod samlad på ett ställe där det då också blir enklare att eventuellt göra ändringar på den.

'Make'-filer har jag läst tidigare om man inte använt mig så mycket av än. Det är en fil som beskriver procedurer för att t ex kompilera ett program eller som i det här kursmomentet, att skapa ett tema i CSS med hjälp av LESS genom att skriva 'make theme' i skalet i Linux Mint. Det verkar väldigt användbart med 'make'-filer där man kan samla alla regler och procedurer för att t ex bygga ihop en körbar fil från många olika källkodsfiler och datafiler.

Jag provade att kompilera en LESS-fil, som jag hade skapat som ett test, till en CSS-fil. Då använde jag kommandot 'lessc' i skalet och det fungerade ungefär som att kompilera en källkodsfil till binärkod.

Mitt tema skapade jag så att det skulle likna lite det som jag skapade i kursen 'htmlphp'. Jag försökte välja färger som passade med varandra och inkluderade också rundade hörn på rutorna med hjälp av 'border-radius', eller t ex 'border-top-left-radius' och 'border-top-right-radius' när jag bara ville runda de övre hörnen. Dessutom så tyckte jag att det såg fint ut när 'main'-delen på sidan var lite bredare än 'header'- och 'footer'-delarna. Menyn visste jag inte riktigt hur jag skulle komma åt från 'base/base.less', 'layout/layout.less' eller 'layout/layout_kmom02.less', så jag gick istället in i '@desinax/responsive-menu/less/responsive-menu.less' och ändrade '@navbarItemBgColor', '@navbarItemHoverColor' och '@navbarItemHoverBgColor' till färger som passade med mitt tema. Jag fick experimenta mycket innan jag tyckte att mina stil-regler passade ihop till ett sammanhängande tema.

**TIL:**

I det här kursmomentet så har jag fått sätta mig in i att använda LESS för att skapa CSS-filer till en hemsida. Det är ett programmeringsspråk med vilket man kan skapa CSS-regler på ett dynamiskt sätt med variabler, villkor och loopar. Det ser ut som en CSS-fil men kan också innehålla satser som är mer avancerade, som t ex block som är nästlade inuti andra block. Detta fick jag användning av när jag skulle ändra bredd på 'sidebar'-delarna på hemsidans testsida så att dessa hamnade rätt. Med kommandot 'make theme' kunde en stil för hemsidan genereras från LESS-filerna. Jag fick också träna på att använda utvecklingsläget i Firefox för att gå igenom hemsidans olika delar för att kunna skriva stilregler för dessa.

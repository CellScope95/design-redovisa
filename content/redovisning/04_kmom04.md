---
---
Redovisning kmom04
=========================

### Skrivuppgiften:

Som kategori hade jag valt att söka på gräsklippare eller 'lawnmowers' på Youtube och så valde jag dom tre första som jag hittade där. Ingen av dom tyckte jag hade ett komplementärt färgschema men två av dom hade ett monokromatiskt och det tredje ett akromatiskt färgschema. Det var intressant att tänka på vilka huvudfärgerna var och hur dom hade använts. Jag kunde som hjälp använda en webb-app som jag skickade skärmdumpar på sidorna till, och dom visade då statistik på vilka färger som använts. Dessutom så installerade jag en add-on i Firefox som kan läsa av vilken färg som visas på skärmen. Som slutsats kunde jag konstatera att sidan som hade många accentfärger var förvirrande att titta på och den akromatiska sidan med bara en accentfärg var den mest tydliga.

### Färgscheman till 'redovisa'-sidan:

__Olika stilar i det här kursmomentet:__ [Minimalistic](redovisning/kmom04?style=04_minimalistic) [Colorful](redovisning/kmom04?style=04_colorful) [Dark](redovisning/kmom04?style=04_dark)

Dom tre temana skapade genom att först skapa en basstil där jag använde stilen från kmom03. Sedan så hade varje tema två egna LESS-filer där jag kunde ändra färgvariablerna som jag hade lagt in i basstil-filen och också typografi och design. Alla temana hade nästan samma vertikala 'grid' och responsivitet som använts i kmom03.

Till det minimalistiska temat så valde jag en enkel grundfärg, röd, som jag sedan använde nyanser av för lika regioner på sidan. Till detta hade jag en accentfärg som jag tyckte passade in, grön, som också är komplementfärg till röd. Här ändrade jag sidomenyerna till att alltid vara i maximal kolumn-bredd och satte huvudregionens bredd till 1000px. Som typografi hade jag 'Cambria' i 19px med 28px i 'MagicNumber' så det blev enkelt att läsa.

Det färgglada färgschemat hade olika starka färger som jag valde så att dom inte skulle passa ihop med varandra på ett enhetligt sätt utan se slumpmässigt valda ut. Här använde jag 1200px bredd på huvudregionen med normala sidomenyer och 'Courier' i 16px med 22px som 'MagicNumber'.

I det mörka färgschemat så lade jag in en mörkgrå bakgrund till sidan och en mörkblå bakgrund till brödtexten med vit text. Till delarna med accentfärg hade jag här en svag grön färg med vit text. Med dessa färger blir hemsidan kanske lite enklare att läsa när det är mörkt där man har sin dator. Här hade jag samma design som i det färgglada schemat men med 'Calibri'-typsnitt i 16px och med 24px i 'MagicNumber' istället.


### TIL:

I det här kursmomentet så har jag fått tänka på hur det är bäst att organisera sin LESS-kod om man har liknande delar i flera teman. Det kunde jag lösa med en bas-fil för det som är gemensamt och sedan ha individuella filer för varje tema där man kan ändra bas-filens kod genom variabler. Sedan så har jag också fått träna på att titta på dom olika delarna i ett tema och ändra dessa för få dom att passa in i en viss önskad stil. Dessutom så har jag fått träna mig mer på att använda kolumn-funktionerna i ramverket för att anpassa typografin.
